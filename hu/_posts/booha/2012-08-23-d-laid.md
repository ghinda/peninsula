---
layout: band
title: D-LAID
day: 23
date: 2012-08-24 03:00
enddate: 2012-08-24 04:30
genre: Rock
image: d-laid.jpg
venue: Booha The Academy
content_hu: 
---

D-Laid, în civil George Nicolae reprezintă unul dintre producătorii care au pus bazele fenomenului electro al scenei autohtone. Militează pentru un sound compus cu  grijă și cu un singur scop: cel de a aprinde mulţimea însetată de petrecere! De-a lungul timpului piesele sale au fost lansate pe compilații și viniluri care au făcut înconjurul lumii, fiind difuzate în "heavy rotation" la radiouri străine precum BBC Radio 1, Kiss FM, Breaks FM sau iBreaks precum și în seturile unor nume legendare ca Emmanuel Fereira, Aquasky sau Jay Cunning. 

Cu peste 10 ani de activitate muzicală, D-Laid și-a perfecționat stilul prin prezențe la pupitrele cluburilor  și festivalurilor importante de profil.  La capitolul festivaluri din țară, D- Laid a bifat: Sunwaves, B’Estfest, TMBase respectiv Peninsula . De asemenea a fost prezent  pe afișe  alături de nume ca Plump DJs, Krafty Kuts, Alex Metric, Andy C, The Freestylers, Deekline, Modestep, Elite Force și lista ar putea continua... 

Ca producător, D-Laid a colaborat cu  Șuie Paparude, Activ, Directia 5, Alternosfera, Junkyard, Mesmer și TRG.