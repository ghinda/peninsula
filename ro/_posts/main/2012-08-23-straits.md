---
layout: band
title: The Straits
day: 23
date: 2012-08-23 23:00
enddate: 2012-08-24 00:30
genre: Rock
image: straits.jpg
venue: Main Stage
content_hu: hu
---

Publicul celui mai mare festival din România, Peninsula, va cânta pe 23 august în faţa scenei marile hituri Dire Straits alături de headlinerul The Straits!  

Foştii membri ai trupei Dire Straits aduc anul acesta la Peninsula cele mai mari hituri ale formaţiei, sub numele de The Straits! După concertul de mare success susţinut în Royal Albert Hall, foştii membri Dire Straits Alan Clark şi Chris White au decis să dea startul unui turneu, alături de colegii lor muzicieni de mare rang. Au urmat concerte în Marea Britanie, precum şi alte ţări din Europa dar şi în Abu Dhabi, iar hiturile Dire Straits au avut un success uriaş peste tot fiind primate cu mare entuziasm. Sunetul unic al clasicului Dire Straits  – aşa i-au descris cei de la Daily Express.

Alan Clark s-a alăturat Dire Straits în 1980, ca primul lor clăpar şi a jucat un rol crucial în drumul către succes al formaţiei – lucru demonstrat şi de faptul că restul trupei îl privea ca pe un director muzical neoficial. Înafară de activitatea sa din Dire Straits a mai colaborat cu artişti precum Eric Clapton, Bob Dylan, Tina Turner sau Bee Gees.

Saxofonisitul Dire Straits, Chris White, a colaborat şi după destrămarea trupei cu Mark Knopfler, însă şi alte nume grele ale industriei i-au apreciat telentul, cum ar fi Paul McCartney, Ray Charles, Joe Cocker sau Robbie Williams.

Calităţile sale de chitarist, dar şi vocea sa l-au făcut pe Terence Reis, originar din Mozambic, să fie candidatul ideal pentru a ocupa rolul de frontman al The Straits. La tobe cântă fostul toboşar al Tom Petty and the Heartbreakers, Steve Ferrone.

Lista de colaboratori ai chitaristului Adam Phillips vorbeşte de la sine: Cher, Tina Turner, Lionel Richie, Richard Ashcroft, Enrique Iglesias. Acelaşi lucru se poate spune şi despre basistul Mick Feat, având în vedere că artişti precum Mark Knopfler, Art Garfunkel, Van Morrison sau David Gilmour l-au ales să le interpreteze muzica. Cel mai tânăr membru al trupei este Jamie Squire, de 24 de ani, care cântă la pian, dar e şi multi-instrumentalist.

Publicul celui mai mare festival din România, Peninsula, va cânta pe 23 august în faţa scenei mari hiturile Dire Straits alături de headlinerul The Straits!  