---
layout: band
title: MODESTEP
day: 20
date: 2013-07-21 00:00
image: 206_modestep.jpg
venue: KISS TERRACE
---

Rock şi dubstep: aceasta este combinaţia câştigătoare pentru Modestep. Adepta soluţiilor riscante, trupa a fost definită de această dualitate, încă de la primul concert: au ales să se prezinte lumii la cel mai mare festival de metal din lume, la Download. Şi nu a fost norocul, ci energia emanată de pe scenă care a reuşit să vrăjească miile de persoane din public. Modestep sunt şi acum pe lista permanentă a trupelor invitate la acest eveniment.  


Dar istoria Modestep nu a început cu primul concert live, ci mai devreme. Mai precis, trupa a pornit la drum cu recreionarea unei piese interpretate de Enya. Au urmat melodii proprii vizualizate până în prezent de aproape 50 de milioane de persoane, pe Youtube. Succesul din lumea virtuală nu a fost suficient pentru fraţii Tony şi Josh Fried – care îşi pot trece în CV şi evoluţia în câteva trupe de rock – astfel că au pornit într-un turneu menit să cucerească lumea largă, alături de toboşarul Matt Curtis şi de chitaristul Nick Tsang. La concertele Modestep publicul pestriţ este format din rockeri cu tatuaje şi clubberi împătimiţi, o reţetă pe care, până acum, doar Prodigy a reuşit să o aplice cu succes. 2013 este şi anul lansării mult aşteptatului album de debut, Evolution Theory, pe care sunt melodii remarabile precum Sunlight, Show Me a Sign, Another Day vagy sau Praying for Silence.
