---
layout: band
title: VITA DE VIE
day: 18
date: 2013-07-18 19:00
image: 215_vitadevie.jpg
venue: MAIN STAGE
---

Vița de Vie prezintă pe 18 iulie The Spunk Show la Peninsula, pentru prima dată în cadrul unui festival


Vița de Vie aduce la Festivalul Peninsula conceptul The Spunk Show, pentru prima dată în cadrul unui festival. Concertul va fi susținut pe Scena Mare, pe 18 iulie, începând cu ora 19, fiind practic cel care deschide cea de a XI-a ediţie a celui mai mare eveniment de gen, care se va desfăşura între 18 şi 21 iulie în Cluj-Napoca. 


„SPUNK este un show de excepție acustic și electric. Este prima dată când ajungem cu SPUNK SHOW în cadrul unui festival și ne bucurăm că este vorba despre Peninsula. E locul pe care il vânăm în fiecare an și în care ne simțim cel mai bine, atât pe scenă, cât și în afara ei. Long live! ”, spune Adrian Despot, liderul trupei Vița de Vie.


“Am început ca orice altă trupă, o gaşcă de prieteni care, în timpul liber, în loc să meargă la fotbal mergea la sala de repetiţii. Am fost norocoşi, am devenit cunoscuţi, iar pasiunea noastră pentru muzică ne-a devenit meserie“, mărturiseşte Adrian Despot despre colegii pe care îi are alături de peste 15 ani. 


Hituri precum “Basul şi cu toba mare”, “Vino la mine”, “Sunetul  mai tare”, “Varză” sau “Eşti mai frumoasă când plângi” i-au făcut pe băieţi cunoscuţi în toată ţara. După succesele primelor 7 albume, trupa a lansat, anul acesta, albumul Acustic. În cadrul turneului de promovare Spunk Tour, Viţa de Vie ajunge şi pe Scena Mare a Festivalului Peninsula, pe 18 iulie.
