---
layout: band
title: B2B SESSION (JUST D`LIGHT, DETOUR, POP KILLERS)
day: 24
date: 2012-08-25 04:30
enddate: 2012-08-25 06:30
genre: Rock
image: d-light.jpg
venue: Booha The Academy
content_hu: 
---

Just D’light, pe numele său real Tudor Chirilă, este un tânăr dj și producător originar din Cluj-Napoca și este pe val, mai precis pe noul val de artiști dj-i români.

Pasionat de muzică încă de mic, urmează o perioadă cursurile liceului de muzică, unde studiază instrumente precum percuția sau pianul. După primele contacte cu muzica electronică decide că atracția față de aceasta nu poate fi întâmplătoare și se pune "cu burta pe platane" ! 

Evoluând rapid, Just D’light deprinde un stil aparte, greu de creionat în cuvinte. Este vorba despre o combinație evident proprie și personală de house, techno, deep house și  minimal techno, îmbinată cu multă atenție și pasiune cu alte influențe într-un produs final ce poartă întotdeauna amprenta sa încântătoare.  

În scurta sa carieră de până acum a participat la evenimente ca “Delahoya”, “MNML Camera”, “Student Parade”, “Berlin Nights”, “Connect”, “Iures Festival” sau “Boiler Beats” și a străbătut țara în lung și-n lat, dar nu i-au scăpat nici orașe precum Viena, Berlin sau Sofia. A mixat alături de nume precum Oliver Huntemann, Alex Bau, Marko Nastic sau Shlomi Aber, iar planurile sale de viitor sunt deja cât se poate de clare - cât mai multă muzică, cât mai bună și dj set-uri care pornesc dansul!

Vlej Zsombor Barna, cunoscut sub numele Detour s-a născut într-un orășel, depășind clișeul îndată ce a început să asculte la vârsta de 13 ani muzică electronică, ajungând rapid la nivelul mixării sound-urilor și adăugirea versurilor. 

Începuturile carierei sale s-au concretizat în cadrul PlaygroundCrew alături de Sándor Ákos (Mozer), Füstös Csaba (Smok3) și András Levente (Sork). În prezent se mândrește a fi cofondatorul The Igorz Audio Visual Crew, prin intermediul căruia dă naștere muzicii break, elctro, funkhouse și ghetto funk. S-a perindat de-a lungul carierei sale în jurul unor DJ-i cu renume precum Bare Noize (UK)High Rankin (UK), Bar9 (UK), PsychoFreud (Norvegia), Ludmilla (HU), Limun (RO), Gojira (RO), The Filters Missile, Madliguid, Charlie Dundeen, Grid, Mozer și lista ar putea continua .