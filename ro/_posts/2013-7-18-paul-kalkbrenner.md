---
layout: band
title: PAUL KALKBRENNER
fullname: 
day: 18
date: 2013-07-18 23:00
image: 197_pk_01.jpg
venue: MAIN STAGE
---

&quot;Muzica techno a fost tot timpul plină de melancolie. Poata fi foarte tristă: fragilitatea în duritate. Există diferenţe între ce este popular şi art music. Eu fac art music&quot;. Aşa vorbeşte despre muzica sa unul din cei mai cunoscuţi DJ ai lumii, berlinezul Paul Kalkbrenner. În ciuda faptului că este considerat un superstar, artistul a fost tot timpul cu picioarele pe pământ. Este talentat, ambiţios şi are succes, dar de multe ori lasă să se întrevadă şi o anume joacă de copii în creaţia sa. Vorbim de un raver care îi face pe fani să ridice mâinile în aer, dar îşi ia timp şi pentru autoreflecţie. Ademeneşte la dans, este energică şi, totodată, fină şi profundă – aşa este muzica lui Kalkbrenner. Primele track-uri ale DJ-ului care şi-a început cariera în 1992 au apărut în 1999 când mixa sub numele de Paul dB+. Succesul a început cu primele discuri Superimpose (2000) şi Zeit (2001), iar în 2004, odată cu lansarea albumului Self, tot mapamondul ştia că berlinezul este un nume greu al muzicii electronice. Artistul a fost şi figura centrală a filmului de cult &quot;Berlin Calling&quot;, în colaborare cu regizorul Hannes Stöhr, film care a avut premiera în 2008, la Festivalul de la Locarno. Single-ul Sky and Sand – de pe coloana sonoră care s-a vândut în 200.000 de exemplare – a depăşit recordurile, rămânând 121 de săptămâni în charts. Succesul a continuat cu două turnee europene, urmat de discul Guten Tag, lansat anul trecut,  pe care a avut ocazia să îşi arate toate feţele sale de artist. Un personaj complex, superstarul Paul Kalkbrenner va fi prezent la Peninsula în prima zi a festivalului, respectiv pe 18 iulie, după cinci ani de absenţă din România.
