---
layout: band
title: Republic
day: 23
date: 2012-08-23 21:00
enddate: 2012-08-23 22:30
genre: Rock
image: republic.jpg
venue: Main Stage
content_hu: |
  A rendszerváltás hőskorában alakult zenekar a magyar rock történetében páratlan sikereket tudhat magáénak. Az egyik legjelentősebb együttes, amelyik a magyar beatzene, a „Nagy Generáció” zenei világából és a Kárpát-medencei népzene gyökereiből is tudott új értéket alkotva meríteni. Egyedi, hamisítatlan hangzásviláguk olyan, melyet rajtuk kívül senki nem használ, csakis rájuk jellemző, ha csak másodperceket hallunk a zenéjükből, már abból nyilvánvaló, hogy a Republic játszik. 

  Mi úgy gondoljuk, a zenekar egyik legnagyobb erénye, hogy sehol a világon nem létezhetne, csak Magyarországon, mert hozzátartozik a korhoz, amelyben élünk, a hétköznapokhoz és az ünnepekhez – fogalmazza ezt meg Bódi László „Cipő” énekes.

  Bár a "The Worst Group in Hungary" felirat minden albumukon olvasható, a zenekar elismerten  Magyarország egyik legjobb csapata. A 23 stúdióalbum, a 11 koncert-, válogatás és egyedi koncepciójú album, valamint a sok közönség és szakmai díj elismert teljesítmény "Magyarország legrosszabb csapatától". 

  Az évek folyamán a csak a Republicra jellemző stílusjegyek mellett egészen újak is felfedezhetők. Az egymást váltogató zenei stílusok, szókimondó, lírai és dinamikus szövegek, olykor az irónia közvetíti dalaik „üzenetét” és ezeken keresztül érezhetjük, milyen sokoldalú zenekarral van dolgunk, akik mégis minden korosztály számára könnyen befogadható, együtt énekelhető zenét játszanak, koncertjeik zeneünneppé válnak a közönség számára. A Republic zenekar 2012-ben ünnepli fennállásának 22. évfordulóját, és a Félsziget közönsége idén végre ismét együtt ünnepelhet velük.
---

Trupa de rock din Ungaria nu necesită prezentare: au scos 23 de albume de studio şi 11 de concert, iar la recitalurile lor fiecare piesă e fredonată ca un imn. Anul acesta, cu ocazia sărbătoririi a 22 de ani de carieră, autointitulata, ironic, „cea mai rea trupă din Ungaria” va vizita din nou Peninsula. 